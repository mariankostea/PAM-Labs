## Susținerea laboratoarelor

*Notă: Rapoartele trebuie expediate în limba **franceză**, și numai in **.PDF** format.*

## Cerințe

- Vii la laborator deja informat despre sarcinile acestuia.
- Codul sursă a proiectului trebuie să fie păstrat pe GitHub;
Dacă lucrările de laborator reprezintă o continuitate,
atunci e suficient un singur repozitoriu, însă fiecare laborator va avea ramură (branch) de bază aparte. Master conține ultima versiune stabilă, anume master se va analiza în timpul susținerii.
- Raportul trebuie să fie expediat în formatul **PDF** și este important să nu fie **arhivat**.
- **Raportul trebuie să conțină :**
    - Pagina de titlu;
    - Obiectivele laboratorului;
    - Lista de task-uri implementate;
    - Explicațiile necesare despre modul in care au fost implementate task-urile (adaugă referințele necesare);
    - Screenshot-urile care le consideri adecvate raportului (dacă sunt);
    - Concluzii - scurt (fără exagerări, minim 2-3 fraze complexe) și clar despre rezultatele obținute;
    - Bibliografie (dacă este)
    - Titlul fisierului **PDF** trebuie să fie în formatul
    `<Grupa>_<Nume>_<Prenume>_PAM<nr lab>.pdf`
- Instrucțiuni de asamblare (dacă sunt necesare) și rulare a proiectului;

## Procesul de elaborare a laboratorului

Tot laboratorul se împarte în 2 părți:
- O sarcină de bază (demonstrarea unui minim necesar de cunoștințe pentru acest laborator);
- Sarcini adiționale;

Sunt 2 opțiuni de a susține laboratorul:
- Sarcina de bază implementată **în timpul** laboratorului garantează nota 5. Îți rămîne doar să faci raportul și să-l expediezi conform descrierii de mai jos.
- Sarcina de bază implementată + sarcinile opționale,
se vor aprecia conform baremului pentru lucrarea de laborator în cauză.
Îți rămîne să faci raportul, să-l expediezi și **să-l susții** (o procedură în care analizăm împreună lucrarea și o apreciem obiectiv).

### Implementarea soluției
Utilizarea soluțiilor existente (plagierea) nu este admisibilă

*Recomandări:*
Nu uita despre documentarea codului. Utilizează denumiri explicite și coerente. Folosește guidelines (set de recomandări/reguli) a limbajului în care programezi. Se va pune accent pe clean code și pe implementări corecte, iar dacă v-a fi cazul de folosit vre-un pattern atunci nu trebuie de ezitat.

#### GIT (VCS - version control system)
Drept VCS va fi utilizat Git. Ca provider de serviciu va fi utilizat [github.com](https://github.com)
Utilizarea VCS are ca scopuri:
- transparența în implementarea proiectului;
- colaborarea eficientă;
- facilizarea revizuirii proiectului.

#### Expedierea raportului și susținerea
După ce ai implementat task-urile și ai făcut raportul, asigură-te că în repozitoriul se află versiunea actuală a proiectului pe master, trimite-mi un e-mail:
- Atașează raportul în formatul **PDF**,
- Subiectul email-ului `[PAM][<grupa>][Lab<nr lab>][Nume Prenume]`,
- Linkul către repozitoriul cu lucrarea de laborator,
- Adresa destinatarului: [mariankostea@gmail.com](mailto:mariankostea@gmail.com.com)

##### Deadline-uri și penalizări
Este **binevenit** să prezinți laboratorul la începutul următorui laborator
(de exemplu: să prezinți laboratorul Nr1, cînd vom avea perechi pentru laboratorul 2).
Dacă te reții cu mai mult de 2 laboratoare, atunci șansele pentru nota maximă,
se vor diminua semnificativ (de ex prezinți laboratorul Nr1 după ce am trecut laboratorul 3).

*Notă: Este mai bine să prezinți la timp laboratorul incomplet, decît laboratorul aproape complet,
însă cu o întîrziere mare.*

Plagierea se **sancționează** cu anularea laboratorului pentru tine și atenție
sporită pentru toate **susținerile** ulterioare.
Dacă simți că nu reușești să faci laboratorul la timp cu puterile proprii,
fii activ, adresează întrebări și alege sarcinile care crezi că le reușești.
În așa mod, cu siguranță vei avea notă satisfăcătoare + vei căpăta mai multe cunoștințe,
decît din plagiere.

**Important: Încercînd să prezinți o lucrare străină, ca fiind proprie,
vei cheltui mai mult timp și efort, decît să faci cinstit sarcina de bază + testul.**

Note:
- Dacă careva din noțiuni/cuvinte nu îți sunt cunoscute - google it.
- Dacă ai careva întrebări și nu le-ai găsit pe net, întreabă de colegii tăi.
- Dacă nici una din opțiuni nu lucrează pentru tine, expediază-mi un mesaj pe #Slack cu întrebarea ta. Totuși, te-aș sfătui sa găsești singur ieșire din situație, asta te va ajuta in viitoarea ta carieră.
